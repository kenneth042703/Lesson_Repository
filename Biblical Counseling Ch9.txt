Chapter 9

I.Labis na Paninigarilyo

Scene: Si Kapatid na Bert ay labis na gumagamit ng yosi o sigarilyo at ito'y nakakabahala sa mga kasama niyang kapatid sa lokal. Dahilan nito ay kapag sila'y nagbabantay sa kapilya ay patago siyang nagdadala ng sigarilyo at kaniya itong ginagamit habang may tao sa harapan niya, ito'y napansin ng Desitnado nila sa lokal kaya 
kaniya itong sinabihang sana'y makausap siya sa kaniyang opisina at pumayag naman si kapatid na Bert. Sila'y nagkamustahan na at mag-uusap na sa mismong usapin.

Counselor: Kapatid na Bert, may mga kapatid tayong lumalapit sa akin na ang sinasabi tungkol po sa nakakagawian ninyo. Alam nyo po kaya kung ano?
Counselee: Sa paninigarilyo ko po ba?
Counselor: Opo, dahil amin din po itong napapansin na napapalabis po kayo sa paninigarilyo, panigurado ay nire-reward n'yo po sarili nyo, iyon po ba ang dahilan?
Counselee: Hindi po, sadyang pampawi lang po ng stress.
COunselor: Sa anong dahilan po kayo nai-stress?
Counselee: Ang hirap po kasi ng buhay, kulang ang kita ko po para sa pamilya kaya ayun, dinadala ko na lamang po sa paninigarilyo.
Counselor: Magkano naman po nagagastos ninyo sa mga ginagamit n'yo pong sigarilyo? 
Counselee: 10 Pesos kada-stick po.
Counselor: Ilang beses po kayong naninigarilyo kada-araw?
Counselee: Halos 4 na beses po, minsan po sobra pa.
Counselor: Kamusta naman po kalusugan ninyo?
Counselee: Panay ang ubo, para bang hindi na titigil.
Counselor: Samaktuwid, hindi po nakakabuti sa kalusugan po ninyo at sa budgeting po ninyo, tama ba?
Counselee: Hindi po nakakatulong.
Counselor: Kung hindi po nakakatulong, ano po sa tingin ninyo ang MAKAKATULONG?
Counselee: Eh, titigil na po ako sa paninigarilyo dahil laking gastos din po nito para sa pamilya ko po.
Counselor: Opo at kung sakaling hanapin po ulit ng katawan ninyo yung inyong nakagawian ay maaari n'yo pong gawin yung tinatawag na water therapy. Narinig n'yo na po ba iyon?
Counselee: Ito po ba yung pag-inom ng tubig kapag may nararamdaman sa katawan at sinasamahan ng ehersisyo?
Counselor: Tumapk po, para makatulong po sa katawan ninyo, ako po ay nagsasagawa rin po non, kaya ninyo rin po kaya iyon?
Counselee: Oo naman po!
Counselor: Tungkol naman po sa kalungkutan na nadarama po ninyo kapag nakikita mong nahihirapan ang inyong pamilya, ano po kaya sa tingin ninyo ang PINAKA magandang solusyon doon bilang Iglesia Ni Cristo?
COunselee: Laging manalangin at magkaroon po ng pansambahayang pagpapanata.
Counselor: Napakaganda ng inyo pong solusyon sapagkat iyan din po ang itinuturo ng Biblia sa atin, na laging magtiwala sa Panginoong Diyos, laging sumampalataya na di po Niya tayo pababayaan at umasa na tayo'y palalakasin Niya (Jeremias 16:19).

Chapter 10

I. Homosexual

Scene: May isang nanay sa isang lokal ang lumapit sa destinado ng kanilang lokal. Dahilan nito'y ang anak ng kapatid na lumapit ay pinagsususpetsahan niya ang kaniyang anak na 7 years old na ito'y "bakla" o homosexual. Nagnanais ang magulang na maagapan, habang maaga pa, ang suliraning ito tungkol sa kaniyang anak. Pinapunta ang mag-ina sa opisina ng destinado, doo'y nagkamustahan na at pinag-uusapan na ang suliraning bumabangon.

Counselee: Kapatid, ang anak ko po pinaghihinalaan ko pong homosexual o bakla dahil sa ang kaniyang mga galaw ay hindi karaniwan sa pagiging lalake.
Counselor: Anu-ano po ba ang ikinikilos ng inyo pong anak?
Counselee: Madalas po ang pagtili, malambot kung ito'y kumilos at gumalaw, at ang paborito pang mga laruan eh...barbie.
Counselor: Sa kaniya pong edad kapatid ay normal na siya ay maging "playful" anuman ang kaniyang pamamaraan sa paglalaro. Ngunit, kung ikaw po ay nangangamba sa magiging hinaharap po nito, ano pong solusyon ang naiisip ninyo?
Counselee: Bilang magulang po na Iglesia Ni Cristo, syempre paaalalahanan ko po't gagabayan siya sa kaniyang paglaki.
Counselor: Sa inyo pong paggabay at pagpapaalala sa kaniya, ano po sa tingin n'yo ang dapat mong ipaalala sa kaniya?
Counselee: Na siya ay lalake at hindi babae, lalo pa't ayaw ko po siyang mahiwalay sa pagka-Iglesia Ni Cristo po niya.
Counselor: Naiintindihan ko po ang pag-aalala ninyo, at mabuti nga po na hindi po ninyo kukunsitihin ang inyo pong anak sa magiging mali niya. Tama rin po na magpapaalala ka po sa kaniya kung ano po talaga siya para nang sa gayon makapanatili po siya sa kahalalan po niya. Ano pa po ang pinakamabisang dapat ninyong ilakip sa paggabay sa inyo pong anak?
Counselee: Pananalangin po. Sa totoo lang po, pansin ko pong nababawasan po niya yung mga galaw o kilos na hindi nararapat sa kasiraan niya eh, nagkakaroon po lalo ng magandang resulta kapag nananalangin po ako sa Ama.
Counselor: Opo, tama po iyon, sapagkat napakahalaga po ng pananalangin sa Panginoong Diyos lalo na kung ang magulang ay humihingi ng tulong sa paggabay sa kaniyang anak. Kami po'y nagpapaalala din sa amin pong mga anak na kailan man ay hindi po namin sila papayagan na maging "bakla" o "tomboy" o yung tinatawag na homosexual sa paraang ipinapaunawa namin sa kanila na ang pagiging gayon ay hindi ikapagmamana ng kaharian ng Diyos o 'di maliligtas, e nanay mabuti po ba iyon?
Counselee: Hindi po, gusto ko pong maligtas, lalo na ang anak ko.
Counselor: Kaya sa tingin n'yo po ba ayos lang po na ipaalala ninyo po sa anak n'yo ang mga bagay na iyon sa mababaw at magaang paraan?
Counselee: Opo, kayang kaya ko po lalo na para naman sa anak ko.